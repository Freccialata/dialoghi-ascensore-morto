# Dialoghi con un ascensore morto

Codice sorgente e documenti del progetto artistico: "Dialoghi con un ascensore morto", un'installazione sonora.

Artisti: Giovanni Santosasi e Gianluca Rubino.

## Soggetto

L’installazione prende spunto dalle registrazioni dei suoni emessi dall’ascensore del condominio in cui Giovanni Santostasi, uno degli artisti, ha vissuto per gran parte della sua vita.

Con il passare degli anni, l’ascensore divenne sempre più rumoroso, generando alla fine un paesaggio sonoro composto di elementi riconoscibili, ma sempre variabili. Questi rumori prodotti dal vecchio "ammasso di ferraglia" possono apparire inquietanti, ma ora sono legati a ricordi nostalgici, poiché l'ascensore è stato sostituito. Questi rumori, infatti, rappresentano una connessione particolare con uno spazio artificiale che ha accompagnato la vita dell’artista, ma che oggi non esiste più. Durante le ultime fasi di attività, l'artista ha cattturato delle registrazioni di questo ascensore per mantenerne la memoria.

Qundi, le vecchie registrazioni vengono rievocate in un'installazione sonora nel tentativo di instaurare un dialogo impossibile con il vecchio modello di ascensore. I suoni registrati sono trasformati e distorti grazie ad un sensore di distanza collocato in un nuovo ascensore in funzione. Questo sensore reagisce ai movimenti delle persone e all’apertura e chiusura delle porte, mutando le registrazioni audio di partenza. Il suono e la performance compongono così una sorta di rituale digitale, con lo scopo di ristabilire un legame con uno spazio ormai scomparso, ma che conserva ancora una forte connessione emotiva.

Non a caso, le tracce registrate selezionate mostrano come i segni dell’invecchiamento del vecchio modello di ascensore si siano fatti sempre più invadenti e rumorosi, imponendo un panorama sonoro che ne rivela una storia, nonchè una imminente sostituzione.
